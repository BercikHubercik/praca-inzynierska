Jakbym w ciągu dnia nie słyszała wystarczająco „psst, psst”, ponieważ
robię zawsze „zbyt dużo” hałasu, mój pan współmieszkaniec wpadł na
pomysł, żeby i w nocy wielokrotnie wołać do mnie „psst, psst”. Nie wolno
mi się więc według niego nawet trochę obrócić. Odmawiam poświęcania
temu uwagi i następnym razem też zawołam do niego „psst”.
Z dnia na dzień robi się on coraz bardziej nieprzyjemny i egoistyczny.
Z hojnie obiecywanych ciastek nie zobaczyłam po pierwszym tygodniu już
ani jednego więcej. Zwłaszcza w niedziele doprowadza mnie do wściekłości,
kiedy zapala tak wcześnie światło i przez dziesięć minut wykonuje ćwiczenia
gimnastyczne.
Mnie, biednej męczennicy, wydaje się, że trwa to godziny, bo krzesła,
którymi przedłużone jest łóżko, przesuwają się stale tam i z powrotem pod
moją zaspaną głową
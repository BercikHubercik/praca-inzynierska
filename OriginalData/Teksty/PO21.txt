Mam 19 lat, od roku jestem szczęśliwym singlem, nie mam z dziewczyną żadnych problemów. Absolutnie ani razu w całym ostatnim roku nie słyszałem od niej żadnych bezpodstawnych oskarżeń o cokolwiek, bo jej nie ma. Nie jestem o nią zazdrosny, bo w ogóle nie ma jak w ogóle mnie zdradzić. Z racji swojego nieistnienia nie ma też żadnych denerwujących paranoicznych toksycznych koleżanek. Związek nie jest na odległość, bo w ogóle nie jest. Nie jestem w stanie nawet określić odległości która nas dzieli, bo to niemożliwe według zasad logiki.
Jej rodzice nie są nie w porządku ani względem niej ani względem mnie. Jest naprawdę cudownie. Nie mam rocznic żeby się zastanawiać co robić, nie mam z nią konwersacji żeby się zastanawiać co pisać, nie mam żadnych okazji żeby musieć wymyślać prezenty i atrakcje. Nie pokłóciłem się z nią o mieszkanie, wesele, ani plany rodzinne.
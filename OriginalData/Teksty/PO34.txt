Problemy niestety pojawiły się w drugim tygodniu pracy. Do biura przyszła piękna brunetka, w bardzo krótkiej spódniczce. Nie przedstawiając się zapytała, czy mecenas jest obecny w swoim biurze. Przytaknęłam i kobieta bez słowa weszła do biura szefa. Była tam prawie godzinę. Podczas gdy do kancelarii przyszła kolejna kobieta, tym razem blondynka i w ciąży. Przedstawiła się jako żona właściciela, zapytała czy mąż jest w tej chwili zajęty. Spanikowałam, bo długa obecność brunetki u mecenasa była niepokojąca. Postanowiłam tam zajrzeć i to co ujrzałam zmieniło moje podejście do pracy. Pan mecenas namiętnie całował siedzącą na biurku kobietę i to w rozpiętej koszuli. Zostałam zauważona, czym wywołałam spore speszenie zaskoczonych osób.

- Jak śmiesz się tutaj pojawiać bez pukania? Nie widzisz, że jestem zajęty!? – odburknął mecenas.
- Panie mecenasie, pańska żona jest w poczekalni – odpowiedziałam zmieszana.
- Cholera jasna, Andżelika wyjdź przez kuchnię, a ty poproś moją żonę za 5 minut – znalazł rozwiązanie z tej niekomfortowej sytuacji mecenas.

Wróciłam do poczekalni, poinformowałam czekającą kobietę o sytuacji. Musiałam niestety brnąć w to kłamstwo, czułam się z tym fatalnie. Żona przyniosła nowe zdjęcia z USG, scena była wzruszająca, idealne małżeństwo. Po zakończonej wizycie usłyszałam reprymendę:

- Wiesz już jak wygląda sytuacja, żona na szczęście nie zjawia się tutaj często. Nic nie widziałaś, nic nie słyszałaś, jasne? – wykrzyknął mecenas.
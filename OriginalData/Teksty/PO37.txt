Ten dzień nie należał do najłatwiejszych. Wyjazd służbowy, który niestety musiał się odbyć za pośrednictwem pociągu. Wszystkie służbowe auta były wcześniej zarezerwowane. Już pod kasami było tłoczno, ale udało się. Zakupiłem bilet z numerowanymi miejscem. Kiedy odnalazłem wagon, a później przysługujący mi przedział zająłem swój fotel. Obok mnie siedział staruszek zajęty rozwiązywaniem krzyżówek oraz dwie nastolatki ze słuchawkami w uszach, zapatrzone w ekrany swoich telefonów.

Już dawno nie byłem tak zestresowany, klient do którego jechałem był bardzo wymagający, a odległość z dworca do siedziby ich firmy była spora. Wyjąłem notatki i zacząłem analizować szansę sprzedaży. Po kilku chwilach zadawałem sobie w myślach pytanie: „Po co tam jadę? To się nie uda, spławią mnie po piętnastu minutach”.

Nie udało się, tak jak przewidywałem klient w ogóle nie był zainteresowany złożoną przeze mnie ofertą. Szkoda czasu, byłem wściekły. Zmierzając na peron cisnęły mi się na usta tylko wulgaryzmy.
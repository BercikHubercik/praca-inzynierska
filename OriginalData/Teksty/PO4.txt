Mianowicie to jestem ze swoją dziewczyną już 1,5 roku a od miesiąca razem mieszkamy z powodu studiów. Ostatnio w naszej relacji zaczęło brakować intymności i namiętności. Gdy zaczynaliśmy jakieś zbliżenia między sobą to oboje byliśmy w stanie robić to po 3-5 razy na każdym spotkaniu. Miałem dużą satysfakcję ze swojego życia seksualnego i nie miałem na co narzekać. Problem zaczął się pół roku temu. Zauważyłem, że moja dziewczyna ma dużo słabszą ochotę na jakiekolwiek zbliżenia ze mną. Większość sytuacji gdzie próbowałem coś zainicjować kończyła się tym że mówiła żebym przestał albo „nie dzisiaj” itp. Stosunki raz na tydzień lub na 2 tygodnie zaczęły być normą. Zauważyłem również, ze dużo trudniej jest mi ją podniecić. Sprowadziło się to do tego, że zacząłem szukać problemu w sobie i zastanawiałem się co dokładnie robie źle. Po 5-6 miesiącach takiej „chłodniejszej” sytuacji dostrzegłem, że ten problem zaczął występować też u mnie. Zauważyłem, że moja dziewczyna mnie coraz mniej podnieca, a mój temperament seksualny znacznie spadł. Są serie dni, gdzie nawet nie myśle o żadnych zbliżeniach. Tak jak kiedyś byliśmy w stanie uprawiać seks 5 razy dziennie tak teraz po jednym razie mam dość i nie czerpie z tego przyjemności takiej jak kiedyś. Poniekąd mnie to męczy. Nie jestem jakimś seksoholikiem albo zboczeńcem ale zmiana jest dla mnie dość istotna i odczuwalna i dość sporo o tym myśle, bo moim zdaniem to jednak dość ważny aspekt w związku. 
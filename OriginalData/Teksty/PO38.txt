Dostałam pracę! Teraz dopiero zacznę żyć! Swoim dobrym humorem chciałam zarazić wszystkich i wszystko dookoła. Wyciągnęłam telefon i postanowiłam poinformować o moim sukcesie rodzinę i najbliższych znajomych. W tym momencie przypomniało mi się, że mogę to uczynić za sprawą spostrzegawczości nieznajomego z pociągu. Do tej pory nie wierzyłam w moc przyciągania, ale po chwili zauważyłam tego samego mężczyznę na peronie, czekał na ten sam pociąg co ja. Nie wiedziałam, że to będzie najlepszy dzień w moim życiu. Dostałam pracę i do tego spotkałam tak fenomenalnego mężczyznę.


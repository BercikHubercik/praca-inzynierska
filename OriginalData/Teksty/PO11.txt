Po sześcioletnim związku i półroczu singlowania, postanowiłem założyć konto na jednym z portali randkowych. Poznałem na nim naprawdę fajną dziewczynę, z bliskiej okolicy (15 kilometrów ode mnie). Okazało się, że mamy wiele wspólnego - ta sama branża, ten sam gust muzyczny, oboje jesteśmy kociarzami, sposób spędzania czasu wolnego etc... Problem polega na tym, że przez te prawie trzy miesiące rozmów internetowych nie udało nam się spotkać. Z czego to wynikało?
Z tego, że początek znajomości lepiej było rozwinąć w internecie, z tego, że w późniejszym czasie miała masę innych rzeczy na głowie, w weekendy była zajęta - ruszała się w teren ze znajomymi. Dwukrotnie zaproponowałem jej spotkanie, choćby na zwykłą kawę czy spacer, powiedziałem sobie, że trzeciego razu już nie będzie i poczekam na jej ruch. Kolejny problem - taki, że nasze rozmowy z tych merytorycznych bardzo straciły na jakości, nie zamierzałem wylewać wywodów na dwa czy trzy zdania co drugi dzień i zacząłem odpuszczać. Dziwnie się czułem, widząc, że 24/7 dostępna jest w sieci i nie znajduje choćby tych dwóch minut na powiedzenie "słuchaj, odezwę się 30 lutego bo wtedy mam czas". W czwartek postanowiłem napisać jej, co mnie boli, i że poprostu odpuszczam, bo ta relacja przestała mnie intrygować. Oczywiście w ciągu chwili otrzymałem wiadomość z przeprosinami i wyjaśnieniami dlaczego tak a nie inaczej, z małą sugestią - "wiesz, że w przyszły weekend ma być fajna pogoda, tak tylko mówię".
Sęk w tym, że po jej odpowiedzi wysłałem jeszcze jedną, stwierdzającą, że nie chcę wywoływać w niej żadnego poczucia winy i nie chcę sztucznie utrzymywać kontaktu, ponieważ moje pozytywne nastawienie do relacji zaniknęło. Podziękowałem jej za możliwość rozmowy i przywrócenie jako takiej wiary w portale randkowe, ona również, stwierdziła, że nie będzie mi już zawracać gitary.
Następnego dnia nie wyszedłem w góry. Nie umożliwiały tego warunki pogodowe. Nie wiedziałem co ze sobą zrobić, w pokoju nie było nawet telewizora. Postanowiłem zejść na dół do recepcji. Skrycie chciałem tego, bo Ewa wydawała mi się bardzo ciekawą osobą. Tego dnia chciałem dowiedzieć się czegoś o niej.

Klientów nie było, nikt też nie opuszczał domu wczasowego, pogoda wstrzymała wszystkich. W ten sposób miała dla mnie bardzo dużo czasu. Gdy już nastał wieczór usiedliśmy bliżej kominka i ona zaproponowała wino. Rozmowa stawała się coraz bardziej intymna. Ewa postanowiła mi opisać jak wyglądał jej ostatni rok:

- Miałam syna w twoim wieku, moje oczko w głowie. Rewelacyjnie się uczył, studiował medycynę. Mój mąż zostawił mnie i Kacpra, gdy on był jeszcze niemowlęciem. Byłam z siebie dumna, że potrafiłam to wszystko pociągnąć niemalże w pojedynkę. On pomagał mi jak tylko miał wolny weekend od uczelni, ale na studiach medycznych mało jest takich wolnych chwil. W dniu 23 września otrzymałam telefon, że Kacper został śmiertelnie potrącony przez samochód. To był dla mnie niesamowity cios.

Zszokowało mnie to wyznanie, obca kobieta, którą poznałem dwa dni temu opowiedziała mi o swojej największej tragedii życiowej. Jednak ta nasza bliskość była wyjątkowa, rozmawialiśmy ze sobą jakbyśmy znali się od wielu lat. Teraz wiem, że nasz kontakt nie wziął się z przypadku. Ewa chciała wypełnić pustkę po utracie swojego syna. Wino zaczęło działać, lekko szumiało mi w głowie, ona czuła się coraz swobodniej w moim towarzystwie, stąd też łatwiej było jej wyznać taką historię ze swojego życia. Był już środek nocy, postanowiłem ją pocałować, nie opierała się. Były to wspaniałe chwile, czułem się z nią bardzo dobrze, widziałem, że ona ze mną także.